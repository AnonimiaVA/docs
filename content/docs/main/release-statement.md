---
title: Release Statement
description: Rogue Rope is expliciet géén vzw, maar een feitelijke vereniging, dit
  wil kort gezegd zeggen dat alles wat tijdens de activiteit gebeurt volledig onder
  eigen verantwoordelijkheid van de deelnemers van de activiteit valt.
date: 2021-03-13T15:21:01.000+02:00
lastmod: 2021-03-13T15:21:01.000+02:00
images: []
toc: true
lead: ''

---
## Rogue Rope Release Form

[English version here!]({{<ref "release-statement-en.md" >}})

Rogue Rope is expliciet **géén** vzw, maar een feitelijke vereniging, dit wil kort gezegd zeggen dat alles wat tijdens de activiteit gebeurt volledig onder eigen verantwoordelijkheid van de **deelnemers** van de activiteit valt.

### Lang gezegd:

Een feitelijke vereniging heeft geen rechtspersoonlijkheid. Daarom kan ze niet worden aangeklaagd. Leden van een feitelijke vereniging beroepen zich op hun persoonlijke patrimonium voor de verbintenissen die in naam van de feitelijke vereniging zijn aangegaan of die in geval van schade aan anderen is toegebracht. De aansprakelijkheid van de leden is dus onbeperkt, waarbij elk van hen in principe moet instaan voor het proportionele deel van de schuld van de vereniging.

De aansprakelijkheid kan in sommige gevallen collectief zijn. Elk lid wordt dan hoofdelijk of in gelijke mate aansprakelijk gesteld voor de kosten en verplichtingen die gezamenlijk zijn aangegaan.

De aansprakelijkheid kan ook individueel zijn voor bepaalde handelingen, zoals in het geval van schade. Dit betekent dat het lid dat een fout heeft gemaakt over het algemeen als enige zal worden vervolgd.

Door ondertekening van dit formulier aanvaardt ondergetekende (de “Deelnemer”) dat noch Rogue Rope, noch hun medewerkers, instructeurs en begeleiders aansprakelijk kunnen worden gesteld voor enig letsel of enige schade van welke aard dan ook, voor materiële of immateriële schade met inbegrip van directe, bijzondere, indirecte of gevolgschade, die voortvloeit uit of verband houdt met bezoek of deelname aan bondage of andere activiteiten via Rogue Rope, tenzij sprake is van bewuste roekeloosheid of opzet van de kant van de organisatie.

Ondergetekende is zich bewust van het feit dat deelname aan de activiteiten via Rogue Rope voor eigen rekening en risico is.

De Deelnemer wordt zelf verantwoordelijk geacht voor het respecteren van de eigen grenzen en beperkingen. Wanneer de activiteit met meerdere partners verloopt, engageren de deelnemers zich er toe zelf afspraken te maken rond risico's en grenzen.

Het principe is zoals dat van een skatepiste: het is niet omdat we een half-pipe van 8 meter hebben gebouwd dat gij der vanaf moet rijden op uw plankske.

Het is de eigen verantwoordelijkheid van de Deelnemers om te beoordelen of ze wel of niet kunnen deelnemen. 

De organisatie heeft het recht om, wanneer na een interpellatie geen afstand wordt gedaan van roekeloos of grensoverschrijdend gedrag, de deelnemer op staande voet uit te sluiten van de activiteiten. Deze weigering kan voor bepaalde of onbepaalde duur zijn.

Als je als Deelnemer iets ziet waarover je twijfels hebt, dan kan je dit melden aan de organisatie. 

Deze vrijwaring dient compleet ingevuld en ingeleverd te zijn voor aanvang van de activiteit.

**Naam:**

**Handtekening :**
